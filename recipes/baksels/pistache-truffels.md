---
title: Pistache truffels
slug: pistache-truffels
tags:
  - zoet
type: baksel
serving: 30 stuks (klein formaat)
ingredients:
  - quantity: 60
    unit: g
    title: suiker
  - quantity: 5
    unit: g
    title: vanillesuiker
  - quantity: 110
    unit: g
    title: slagroom
  - quantity: 80
    unit: g
    title: ongezouten roomboter
  - quantity: snuf
    unit:
    title: zout
  - quantity: 40
    unit: g
    title: 100% pistache pasta
  - quantity: 80
    unit: g
    title: gepelde pistache noten
  - quantity: 200
    unit: g
    title: witte (of pure) chocola
---

# Bereiden

- Doe de slagroom, suiker en vanillesuiker in een pan. Breng de room aan de kook en blijf roeren totdat alle suiker is opgelost.
- Laat de room afkoelen
- Zorg dat de boter op kamertemperatuur is. Klop deze op, samen met het zout, tot een luchtige massa. De kleur wordt lichter, het volume iets groter. Dit kost zeker een paar minuten.
- Pas als de room op kamertemperatuur is, kan de room worden toegevoegd aan de boter. Doe dit langzaam en al mixend. Mocht het mengsel er niet goed uit zien, zie de tips hier beneden.
- Als alle room is toegevoegd, klop dan nog 1 à 2 minuten door.
- Voeg de pistachepasta toe en klop tot alles gemengd is.
- Bekleed een bakje of plaat met bakpapier. Deze moet zometeen in de vriezer passen.
- Doe de vulling in een spuitzak.
- Spuit truffels, in vorm naar wens, op het bakpapier.
- Doe de truffels in de vriezer voor minstens een uur
- Smelt de chocola. Doe deze het liefst in een klein bakje, zodat de truffel makkelijk ondergedompeld kan worden.
- Hak de noten fijn. Je kunt deze eventueel van te voren roosteren. Doe de kruimels in een schaaltje.
- Haal de bevroren slagroomtruffels uit de oven. Gebruik een vorkje en dompel ze onder in de chocola en daarna direct in de noten. Door de koude truffels stolt de chocolade snel.
- Laat de truffels even liggen, schud de overtollige stukjes noot eraf.

# Tips

- Is het mengsel bij het toevoegen van de room te dun? Zet de kom dan een kwartiertje in de koelkast en klop deze daarna verder op.
- Is het mengsel bij het toevoegen van de room korrelig geworden? Dan zijn de ingrediënten niet op gelijke temperatuur. Verwarm de kom au-bain-marie of met een föhn en klop alsnog het mengsel op.
- Gesmolten witte chocola is wat dikker dan pure chocola. Daarom werkt pure chocola wel iets makkelijker.
- 100% pistache pasta is te koop in (sommige) supermarkten. Het voordeel hiervan is dat de textuur heel glad is, wat goed past bij deze truffels. Kan je dit niet krijgen? Je kunt ook zelf extra pistache noten in de blender tot een pasta malen.
- Smelt niet te veel chocola tegelijk. Door het temperatuurverschil smelt er wat boter en slagroom in de chocola, wat een andere textuur geeft. Of je moet het soms tussendoor opwarmen. Dat gaat allemaal makkelijker met kleine hoeveelheden.
- Doe wel altijd iets extra's over de chocola heen. Doordat deze snel afkoelt en niet is getempereerd, zal de chocola er snel dof uitzien. Met nootjes zie je dat niet.

# Variaties

- Ditzelfde recept is ook lekker met pure chocola en/of cacaopoeder
- Je kunt voor andere smaken ook fruitsmaken of likeuren gebruiken. Hiermee voeg je wel meer vocht toe. Zorg er dan voor dat je in ieder geval slagroom met 35% vet gebruikt. Voor een recept als deze volstaat 30% ook.
- Dit recept is gebaseerd op [het recept van Rutger bakt](https://rutgerbakt.nl/friandise-recepten/truffels/slagroomtruffels-maken-in-3-smaken/). Hier staan ook andere samen in vermeld.

# Bewaren

Bewaar de truffels in de koelkast en haal deze 15-30 minuten voor serveren uit de koelkast.
