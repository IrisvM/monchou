---
title: Kerstboom pavlova
slug: kerstboom-pavlova
image: recipes/baksels/kerstboom-pavlova.jpg
tags:
  - dessert
  - zoet
type: baksel
serving: 6-8 personen
ingredients:
  - quantity: 5
    unit:
    title: eiwitten
  - quantity: 250
    unit: g
    title: (fijne) kristalsuiker
  - quantity: 1.5
    unit: theelepell
    title: citroensap
  - quantity: 2
    unit: tl
    title: maizena
  - quantity: 1/8
    unit: theelepel
    title: zout
  - quantity: 100
    unit: g
    title: gepelde pistachenoten (ongebrand, ongezouten)
  - quantity: 170
    unit: mL
    title: slagroom
  - quantity: 0.7
    unit: zakje
    title: klopfix
  - quantity: 250
    unit: g
    title: mascarpone
  - quantity: 350
    unit: g
    title: frambozen (diepvries)
  - quantity: 2-3
    unit: eetlepels
    title: suiker
  - quantity: eventueel
    unit:
    title: verse frambozen
  - quantity: eventueel
    unit:
    title: witte chocolade
---

# Voorbereiding

- Rooster de pistachenoten in de oven (tot deze flink geuren). Schep regelmatig om en laat afkoeleni n een schaal
- Houd ongeveer 10 gram pistachenoten achter voor garnering. Als de pistachenoten zijn afgekoeld, maal deze dan fijn. Let op: als je te ver maalt, komt het vet uit de noten vrij.
- Zorg voor een schone, vetvrije kom, mixer en los schaaltje. Dit kan door met een keukenpapiertje en een beetje citroenzuur of azijnzuur de materialen af te nemen.
- Zorg voor een bakplaat bekleed met bakpapier of bakmat. Eventueel kun je op de onderkant van het bakpapier cirkels tekenen voor de juiste afmetingen.

# Fruitpuree

- Verwarm de frambozen met ongeveer 2 eetlepels suiker in een pan tot dat deze zacht worden.
- Laat de frambozen zachtjes koken voor langere tijd (minstens 20 minuten). Blijf af en toe roeren en druk eventueel de frambozen kapot.
- Zeef de frambozen om pitjes en velletjes kwijt te raken.
- Kijk of de puree ver genoeg is ingedikt. Na het zeven kan het een stuk dunner lijken dan verwacht. Dit test je makkelijk door een klein lepeltje te laten afkoelen. De puree hoort nauwelijk van de lepel te lopen.Evenuteel kun je de puree nu nog verder inkoken.
- Controleer of er genoeg suiker in de puree zit. Deze moet op zichzelf lekker smaken.
- Giet de puree in een bak of schaal om af te koelen.

# Pavlova

- Scheidt de eieren en doe de eiwitten in de kom. De eigelen zijn niet nodig. Zorg dat de eiwitten niet met los eigeel of ander vet in aanraking komen.
- Voeg citroensap of azijnzuur toe en zout toe. Begin met mixen op de middelste stand.
- Zodra de eiwitten bubbels krijgen, voeg je beetje bij beetje de suiker toe.
- Blijf mixen, op een hoge stand, totdat er stijve, glanzende, witte pieken ontstaan. Dit kan 10 minuten duren.
- Voeg de maizena en eventueel kleurstof toe en mix dit kort door.
- Voeg voorzichtig de fijngemalen pistache noten toe. Spatel dit door de meringue. Doe dit echt voorzichtig en zo min mogelijk, om te voorkomen dat de meringue weer slap wordt.
- Lepel een gewenste hoeveelheid meringue op de bakplaat. Spreid deze vanuit het midden uit, om zo een kuil in het midden te maken. Dit is handig voor de vulling. Vergeet niet het 'topje' van de kerstboom te maken.

# Bakken pavlova

- Verwarm de oven voor op 120 graden Celcius.
- Bak de pavlova in zo'n 90 minuten gaar. Voor een klein topje is dit wat lang, voor een grote cirkel kan dit nèt genoeg zijn.
- Zet de oven uit en laat de oven afkoelen met de deur dicht voor ongeveer 20-30 minuten
- Laat de oven verder afkoelen door de deur op een kiertje te zetten (bijvoorbeeld door een houten spatel er tussen te doen).

# Room vulling

- Mix de slagroom, met klopfix en ongeveer 1 eetlepel suiker lobbig.
- Mix in een aparte kom de mascarpone met 3/4 van de frambozenpuree kort door
- Voeg de twee mengsels samen en mix deze kort samen
- Bewaar in de koelkast tot gebruik

# Opbouwen

- Wil je pavlova even kunnen bewaren? Smelt dan witte chocola
- Neem een bord of schaal en leg de grootste cirkel onderop
- Besmeer 'de kuil' eventueel met witte chocola
- Vul met de room en garneer naar wens met frambozen, pistache noten en kleine hoeveelheden frambozenpuree. Het is ook leuk om wat frambozenpuree over de ring te laten 'druipen'. (Dit beperkt wel de houdbaarheid.)
- Leg een volgende laag er op en herhaal tot alle lagen gebruik zijn.

# Tips voor bereiding

- Als je bakpapier gebruikt, zorg dan dat het papier netjes op de bakplaat past. Opstaande randen zorgen er makkelijk voor dat het papier omhoog geblazen wordt in de oven. Je kunt ook bakpapier vastplakken aan de bakplaat met een klein beetje meringue.
- Scheid een ei boven een schaaltje en giet daarna dit eiwit in de kom. Mocht er een eigeel breken, dan hoef je maar één ei te vervangen.
- Heb je alleen normale kristalsuiker? Doe de suiker kort in een blender om iets fijner te malen. Gebruik GEEN basterdsuiker.
- Als je kleurstof wil gebruiken, werkt kleurstof in poedervorm het beste. Gebruik in ieder geval geen kleurstof op oliebasis.
- Heb je meerdere bakplaten nodig? Waarschijnlijk is het beter om dit na elkaar te doen. (In ieder geval bij het ontbreken van een hetelucht functie.)
- Houd de oven altijd gesloten en zorg voor langzaam afkoelen. Anders zal de pavlova inzakken en/of scheuren.
- Bouw de kerstboom zo kort mogelijk van te voren op. De pavlova trekt vocht aan en zal langzaamaan zacht worden.

# Variatie

- Varieer in het eiwitschuim met andere noten of vervang een deel van het suiker voor vanillesuiker of voeg droge specerijen toe zoals kaneel of kardemom.
- Varieer in de vulling door een andere fruitsoort te kiezen. Een totaal andere vulling kan natuurlijk ook, maar zorg wel het een stevige en geen natte vulling is.
