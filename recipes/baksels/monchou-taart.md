---
title: Monchou taart
slug: monchou-taart
image: recipes/baksels/monchou-taart.jpg
tags: 
  - taart
  - zoet
type: baksel
serving: 25cm taart
ingredients:
  - quantity: 2
    unit: pakjes
    title: Monchou
  - quantity: 250
    unit: mL
    title: slagroom
  - quantity: 150
    unit: g
    title: basterdsuiker
  - quantity: 1
    unit: zakje
    title: klopfix 
  - quantity: 100
    unit: g
    title: boter
  - quantity: 1
    unit: pak
    title: kandijkoeken
  - quantity: 1
    unit: blik
    title: vlaaifruit
---

# Bodem

- Bekleed de bodem van de springvorm met bakpapier. 
- Verkruimel de koekjes. Dit kan in de keukenmachine of in een afsluitbare zak met deegroller.
- Smelt de boter.
- Roer de koekruimels door de boter en verdeel het mengsel over de bodem van de springvorm. Druk het mengsel stevig aan met bijvoorbeeld de achterkant van een lepel.
- Zet de springvorm in de koelkast (of vriezer) om de bodem hard te laten worden.

# Taart

- Klop de slagraaom met de klopfix stijf. Zorg dat de slagroom z'n vorm behoud, maar niet helemaal stijf is.
- Klop de Monchou met de suiker tot een glad, soepel mengsel.
- Spatel beide onderdelen door elkaar en verdeel over de (inmiddels koude) bodem.
- Zet in de koelkast tot gebruik. Minimaal 1,5 uur laten staan. 

# Serveren

Verdeel voor serveren de vlaaifruit over de taart. Het is af te raden om de monchoutaart met vlaaifruit lang in de koelkast te bewaren. De taart verkleurt en krijgt een stugger laagje bovenop.

# Tips

Vlaaifruit is ook te vervangen door bijvoorbeeld kersen uit pot. Het vocht uit de pot kan iets ingekookt worden. Voeg aan een grote pot kersen ook een theelepeltje suiker toe. Dik de siroop in met allesbinder. Bewaar in de koelkast, apart van de kersen.
