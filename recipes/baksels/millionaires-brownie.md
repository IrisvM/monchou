---
title: Millionaire's brownie
slug: millionaires-brownie
image: recipes/baksels/millionaires-brownie.jpg
tags:
  - zoet
  - koek
type: baksel
serving: 12 stuks
ingredients:
  - quantity: 1
    unit: recept
    title: shortbread
    to: /recepten/baksel/shortbread
  - quantity: 60
    unit: g
    title: ongezouten roomboter
  - quantity: 4
    unit: eetlepels
    title: donkerbruine basterdsuiker
  - quantity: 1
    unit: blikje
    title: gecondenseerde melk
  - quantity: 1/3
    unit: recept
    title: brownie
    to: /recepten/baksel/basis-brownie
---

# Shortbread bodem

- Maak de shortbread bodem volgens recept, behalve dat de baktijd kan worden ingekort tot 20 minuten.
- Laat de bodem afkoelen totdat deze weer aan te raken is.

# Karamel laag

- Verwarm de boter in een (steel)pan.
- Voeg de suiker toe en roer totdat deze goed verdeeld is en enigszins oplost.
- Voeg de gecondenseerde melk toe en breng het geheel al roerende aan de kook op een laag vuur.
- Zet het vuur iets hoger en blijf doorkoken en doorroeren voor ongeveer 10 minuten.
- De karamel is klaar als deze dik genoeg is geworden. Dit is als de karamel heel traag terugvloeit in de pan. Net te dun om ergens op te smeren. Vergeet niet dat de karamel steviger wordt als deze afkoelt.
- Giet de karamel op de shortbread bodem en laat deze afkoelen.

# Brownie laag

- Maak de brownie volgens recept, behalve dat ook hier de baktijd iets kan worden ingekort tot 20-22 minuten.
- Prik in de brownie laag om te kijken hoe gaar deze is. Hoe stevig deze laag wordt, hangt vooral af van je wensen. Houd er wel rekening mee dat de shortbread en zijkant van de karamellaag ook nog flink meebakt. Daardoor is het niet aan te raden de brownie 'droog' te bakken.
- Laat de brownie afkoelen in de vorm.

# Tips

- Bekleed de bakvorm met bakpapier om deze koek gemakkelijk te verwijderen uit de bakvorm. De karamellaag kan nogal plakken, waardoor papier aan te raden is.
- Bewaar deze koek luchtdicht buiten de koelkast. Anders wordt de karamel te stevig.
